Sportsektionen arrangerar regelbundet aktiviteter så som innebandy, basket och badminton samt en årlig skidresa till Åre. Utöver detta provar vi ibland på lite nya saker, så som cykling, klättring, löpning och laserdome. Om du har något som du tycker att vi borde genomföra eller som du vill arrangera så hör av dig till oss.

Basket sker vanligtvis utomhus under sommarhalvåret och spelas då på Matteusskolan i Vasastan. Under årets kallare månader används Kista brandstation eller Ärvingehallen. När vi spelar utomhus är det alltid gratis att vara med och spela.

Innebandy spelas en gång i veckan i någon av de närliggande hallarna i Kista. Varje termin spelar vi även en traditionsenlig match mot KTH Kistas motsvarighet till Sportsektionen - Idrottsnämnden. Innebandyklubbor finns att låna för den som vill vara med att spela men inte har någon egen klubba.

Badminton spelas varje vecka på onsdagar. Har du inte något eget badmintonrack
så finns det ett antal rack att låna utav oss (DISKs medlemmar har förtur).
Skulle det inte räcka så går det också att hyra racket på plats. Vi spelar vid Kista Rackethall som ligger bara några hundra meter från DSV.

Kostnaden för att delta på våra aktiviteter beror på hur många som är med och spelar och varierar oftast mellan 20 och 50 kronor, ibland något dyrare för de som inte är medlemmar i DISK.

All den viktigaste informationen om våra kommande aktiviteter och hur du kommer i kontakt med oss hittar du på Sportsektionens egen hemsida - sportsektionen.se. Där finns även en länk till DISKs egen kalender där du kan se när och var Sportsektionens och DISKs övriga aktiviteter äger rum. Glöm inte att också gilla vår Facebook-sida, den hittar du på facebook.com/sportsektionen.
