Sportsektionen vill att din studietid vid DSV ska bli så rolig som möjlig! För att åstadkomma detta så arrangerar vi regelbundet aktiviteter så som innebandy, basket och badminton samt en årlig skidresa till Åre. Utöver detta provar vi ibland på lite nya saker, så som cykling, klättring, löpning och laserdome. Om du har något som du tycker att vi borde genomföra eller som du vill arrangera så hör av dig till oss.

Basket sker vanligtvis utomhus under sommarhalvåret (och ofta även under sommarlovet) och spelas då på Matteusskolan i Vasastan. Under årets kallare månader används Kista brandstation eller Ärvingehallen. Kostnaden för att delta vid varje tillfälle beror på hur många som deltar och vilken hall som används, vanligtvis brukar priset ligga på cirka 30 kr/pers. När vi spelar utomhus är det alltid gratis att vara med och spela.

Innebandy spelas en gång i veckan och beroende på hur många som är med och spelar så är vi antingen i Kista brandstation eller i Ärvingehallen, båda ligger i närheten av DSV. Varje termin spelar vi även en traditionsenlig match mot KTH Kistas motsvarighet till Sportsektionen - Idrottsnämnden. Innebandyklubbor finns att låna för den som vill vara med att spela men inte har någon egen klubba. När vi har möjlighet att spela i en lite större hall så brukar vi även spela med målvakter på fullstora mål. Kostnaden för att delta på innebandyn bestäms terminsvis och beror lite på vilken hall vi använder och hur många som kan vara med att spela. Vanligtvis ligger det på mellan 20 och 40 kronor per tillfälle och några kronor extra för den som inte är medlem i DISK.

Badminton spelas varje vecka på onsdagar. Har du inte något eget badmintonrack
så finns det ett antal rack att låna utav oss (DISKs medlemmar har förtur).
Skulle det inte räcka så går det också att hyra racket på plats. Vi spelar vid Kista Rackethall som ligger bara några hundra meter från DSV. Beroende på hur många som är med och spelar och hur många banor som är bokade så brukar priset för att spela ligga mellan 30 och 60 kronor.

Anmälan till skidresan i Åre brukar vanligtvis öppna under början av höstterminen. Håll utkik på vår Facebook-sida och på Skitviktigt som sitter på toaletterna runt om i DSVs lokaler.

All den viktigaste informationen om våra kommande aktiviteter och hur du kommer i kontakt med oss hittar du på Sportsektionens egen hemsida - sportsektionen.se. Där finns även en länk till DISKs egen kalender där du kan se när och var Sportsektionens och DISKs övriga aktiviteter äger rum. Glöm inte att också gilla vår Facebook-sida, den hittar du på facebook.com/sportsektionen.
